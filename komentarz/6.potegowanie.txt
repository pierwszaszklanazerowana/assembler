Program ładuje na starcie wartość zmiennej A do zmiennej WYNIK, w której 
będzie przechowywany rezultat potęgowania. Następnie sprawdza warunki szczególne, 
które powodują zakończenie programu bez wykonywania obliczeń: jeśli A wynosi 0 to 
wynikiem potęgowania jest 0, jeśli 1 to wynikiem jest 1. Następnie wykonuje te 
czynności dla danej N ładowanej do zmiennej WYKLADNIK (będzie to licznik, 
oznaczający ile razy trzeba jeszcze przemnożyć wynik przez wartość A) - jeśli 
wynosi 0 to skacze do etykiety ZERO (wynikiem działania jest wtedy 1 niezależnie od A), 
jeśli nie to przechodzi do głównej pętli programu: na jej początku dekrementuje licznik
i sprawdza czy jest zerem - jeśli tak, to potęgowanie zostało zakończone, 
program skacze do etykiety KONIEC i maszyna jest zatrzymywana 
(jeśli N wynosiło na starcie 1 program również zostanie zakończony, a wynikiem będzie wartość A). 
Jeśli nie, następuje zapisanie na stosie postawy potęgi (A) i aktualnego wyniku (WYNIK),
oraz skok do podprogramu MNOZENIE. Po jego wykonaniu na szczycie stosu będzie wynik mnożenia, 
ładowany do zmiennej WYNIK. Na końcu pętli do akumulatora pobierany jest licznik (WYKLADNIK) 
i program skacze do etykiety PETLA, czyli dekrementacji licznika.

Podprogram MNOZENIE:
Zgodnie ze sposobem działania rozkazu SDP, na szczycie stosu znajduje się licznik maszyny W, 
który na początku podprogramu jest zapisywany do zmiennej lokalnej STOS_LICZNIK. Następnie, 
pobierany jest jeden z czynników, dekrementowany (przy mnożeniu przez 4 trzeba dodać liczbę trzykrotnie)  
i zapisywany jako STOS_MNOZNIK, drugi czynnik jest zapamiętywany w akumulatorze i zmiennej STOS_TMP. 
Główna pętla to dodanie do akumulatora wartości STOS_TMP i zapisanie jako STOS_WYNIK, następnie dekrementacja 
wartości zmiennej STOS_MNOZNIK (pełniącej rolę licznika) i wczytanie STOS_WYNIK do akumulatora, wykonująca 
się do momentu, w którym licznik będzie wynosił zero. Wówczas następuje skok do etykiety STOS_KONIEC 
która zapisuje wynik na stosie, na szczyt stosu dopisuje zapamiętaną w zmiennej STOS_LICZNIK wartość licznika (wymóg rozkazu PWR) i wraca do programu głównego.
