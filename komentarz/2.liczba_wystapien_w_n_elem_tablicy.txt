Program inicjalizuje zmienną WYNIK wartością 0, następnie wykonuje 
pętlę zliczającą ilość wystąpień wartości zapisanej w zmiennej A w 
tablicy o liczbie elementów N. Na początku pętli odejmuje od licznika 
(inicjalizowanego długością tablicy) stałą 1 i sprawdza znak licznika
 - ujemny licznik powoduje wyjście z pętli (tablica o długości 0 spowoduje 
 wyjście z programu, długość 1 powoduje jednokrotne wykonanie pętli itd.). 
 Kolejnym krokiem jest pobranie wartości z tablicy, do której odnosi się 
 etykieta ET1 i odjęcie od niej szukanej wartości A. Jeśli wynik jest ujemny 
 - wartość A jest większa od wartości w tablicy, następuje skok do etykiety 
 DALEJ. Jeśli wynik jest dodatni, program odejmuje od niego 1 - jeśli wciąż 
 jest dodatni, wartość A jest mniejsza od wartości w tablicy, a program przechodzi 
 do rozkazu znajdującego się pod etykietą DALEJ, będącego kolejnym rozkazem w pamięci. 
 Jeśli jednak akumulator zmienił znak na ujemny, to wynikiem odejmowania od wartości 
 z tablicy wartości A było zero - oznacza to, że te wartości były równe, wtedy 
 następuje przejście do etykiety ROWNE która inkrementuje WYNIK (ilość wystąpień wartości A) 
 i skacze do etykiety DALEJ. Teraz następuje inkrementacja etykiety ET1, dzięki czemu 
 będzie ona wskazywała kolejny element tablicy, pobranie wartości licznika do akumulatora i 
 przejście na początek pętli. Po sprawdzeniu wszystkich elementów tablicy 
 dekrementacja licznika na początku pętli spowoduje zmianę jego znaku na ujemny)
 program przeskakuje do etykiety KONIEC - ta przywraca rozkaz przy etykiecie ET1 
 na pierwotny (wskaźnik na pierwszy element tablicy jest przechowywany pod etykietą PAMIEC),
 pobiera wynik działania programu do akumulatora i zatrzymuje maszynę.
